# **NEM HIATALOS neurodivergencia szelf-teszt**

<small>(Disclaimer: a kérdéssor célja: pre-screening, vagyis segíthet eldönteni, érdemes lehet-e hivatalos diagnózisra jelentkezned. A teszt NEM váltja ki a diagnózist, sem a szakpszichológusi véleményt, továbbá nem tartalmaz differenciáldiagnosztikai irányokat sem)</small>

### **Szenzoros dolgok**

1.  Vannak kedvenc textúráid?
2.  Vannak olyan textúrák, hangok, érintések, amiktől borzasztóan érzed magad?
3.  Milyen a viszonyod a zajhoz? A csendet, a háttérzajt vagy az állandó zenét szereted?
4.  Hordod már ugyanazokat a ruhákat többször is, mert úgy érzed, _hogy pont jó neked_ ?
5.  Vannak olyan szagok vagy fények, amiktől úgy érzed, azonnal menekülni kell?
6.  Előfordul, hogy túlterhelődsz zsúfolt helyeken, például bevásárlóközpontokban vagy klubokban?
7.  Észreveszel olyan részleteket, ami másoknak gyakran nem tűnik fel?
8.  Le tudsz írni egy olyan fizikai érzést, amit szeretsz, de mások talán nem?
9.  Sokat izegsz-mozogsz anélkül, hogy észrevennéd?
10. Vannak kedvenc anyagaid vagy ruhaszabásaid, amikben _biztonságban érzed magad_ ?

---

### **Kommunikáció és szocializáció**

11. Unalmasnak vagy kimerítőnek találod a small talkot?

12. Volt már rá példa, hogy előre elgyakoroltál beszélgetéseket (pl telefonálás előtt)?

13. Begyakorlod vagy visszajátszod a fejedben megtörténtük után a beszélgetéseket?

14. Előfordul, hogy az emberek félreértik a hangnemedet vagy az arckifejezéseidet?

15. Kényelmesebb kifejezned magad írásban, mint beszédben?

16. Előfordul, hogy egyszerűen nem beszélsz, elcsöndesülsz, ha túlterhelt vagy fáradt vagy?

17. Jobban szereted az egyéni beszélgetéseket a csoportos szituációkkal szemben?

18. Előfordul, hogy a társadalmi szabályok önkényesnek vagy zavarónak tűnnek számodra?

19. A beszélgetéseidben dominál az őszinteség és a közvetlenség?

20. Érezted már úgy, hogy csak "társasági szerepet” játszol?

---

### **Rutinok és preferenciák**

21. Van egy reggeli vagy esti rutinod, amit feltétlenül be _kell_ tartanod?

22. A váratlan változások a tervekben kiborítanak?

23. Ugyanazt az útvonalat járod be, vagy mindig ugyanazon a helyen ülsz?

24. Szereted a dolgokat kategóriákba vagy rendszerekbe rendezni?

25. Vannak dolgok, amiket minden nap ugyanúgy eszel/viselsz/csinálsz?

26. Szeretsz részletesen megtervezni vagy feltérképezni a dolgokat?

27. Az agyad vágyik a struktúrára, még akkor is, ha az életed nem mindig követi azt?

---

### **Kognitív/érzelmi minták**

28. Túlzottan ragaszkodsz azokhoz a dolgokhoz, amik érdekelnek? Szinte ráfixálódsz témákra?

29. Előfordul, hogy elfelejtesz enni, aludni vagy pisilni, mert túl sokat / intenzíven csinálsz valamit?

30. Érezted már úgy, hogy túlságosan fontos számodra az igazságosság? Vagy hogy nem tudsz túllépni az igazságtalanságon valamiben?

31. Előfordult már, hogy érzelmileg too much-nak érezted magad?

32. Nehezen tudod elmagyarázni másoknak, hogy mit érzel? Vagy akár magadnak szavakba foglalni?

33. Érzelmi összeomlásokat (meltdown) vagy leblokkolásokat (shutdown) tapasztaltál-e már?

34. Stresszhelyzetben logikusabb vagy érzelmesebb vagy?

35. Hajlamos vagy szó szerint venni a dolgokat? Néha nem érted mások humorát, vagy mások a tiéd?

36. Előfordul, hogy az emberek intenzívnek, különcnek vagy „túl érzékenynek” neveznek?

37. Előfordult már, hogy úgy érezted, „álcáznod kell” a valódi énedet? Hogy nem engedheted meg, hogy spontán legyél és lássák, milyen vagy valójában?

---

### **Identitás és önismeret**

38. Másnak érzed magad, mint a legtöbb ember?

39. Te voltál a „furcsa gyerek” gyerekkorodban?

40. Érezted úgy, hogy mindig kívülről figyeled a dolgokat?

41. Mit gondolsz a címkékről, címkézésről? Segítenek vagy hátráltatnak?

42. Elgondolkodtál már azon, hogy autista, ADHD-s vagy neurodivergens vagy-e?

43. Néha jobban érzed magad állatok közelében, mint emberek között?

44. Milyen a viszonyod a tekintéllyel, a szabályokkal vagy a hierarchiával?

45. Hogyan reagálsz arra, ha félreértenek? És ha kritizálnak?

46. Érzel-e zavart önmagadban, amikor megváltozik a környezeted vagy a kapcsolataid? Mintha elvesztenéd aki vagy?

47. Volt már olyan problémád, hogy nehezen érted a saját érzelmeidet? Könnyű szavakba foglalnod őket?

---

### **Érdeklődési körök és hobbik**

48. Van olyan hobbid, amiről órákon át tudsz beszélgetni? Neadjisten szenvedélyesen monologizálni?

49. Gyűjtesz valamit?

50. Vannak olyan témák, amelyekhez megszállottan visszatérsz?

51. Mélyen belemerülsz a témákba, ahelyett, hogy csak felületesen foglalkoznál velük?

52. Szereted azt az érzést, hogy valami kifejezetten speciális tudásod van?

53. Használsz kreatív kifejezésmódokat (írás, rajzolás, fotózás) az érzéseid feldolgozásához?

54. Évek óta változatlanok az érdeklődési köreid, vagy inkább intenzív fellángolásokban jelentkeznek?

---

### **Fizikai mozgás és viselkedés**

55. Gondolkodás / telefonálás közben járkálsz vagy hintázol?

56. Sokat gesztikulálsz a kezeiddel?

57. Szoktál a kezeiddel csapkodni, hajcsavarni, ritmusokat kopogtatni stb?

58. Kerülöd a szemkontaktust, vagy fárasztónak találod? Netalán túl intenzív, merev a nézésed? Gondolkodnod kell, hogy hova nézz ha valakivel beszélgetsz?

59. Utánozod mások viselkedését, hogy kapcsolatot érezz? Tükrözöd őket? Vagy tudatosan másolod?

60. Jobban jelen érzed magad mozgás közben?

61. Viccesen ügyetlen vagy, vagy túlságosan is tudatában vagy a testednek?

---

### **Iskola és munka**

62. Az iskolában okosnak vagy alkalmatlannak éreztették magad?

63. Szerettél tanulni, de utáltad az iskolai rend felépítését? Ami érdekel azt imádtad és dícséretes voltál, ami nem azzal meg bukdácsoltál vagy nehézségeid voltak, képtelen voltál megtanulni?

64. Jól érzed magad kaotikus környezetben, vagy nyugalomra és csendre vágysz?

65. Küszködsz a hatalommal vagy a bürokráciával?

66. Sok önállóságra van szükséged a munkádban?

67. Nagyon halogatsz, de nyomás alatt hiper-koncentrált vagy?

68. Elfelejted a határidőket, még akkor is, ha törődsz velük?

---

### **Kapcsolatok**

69. Szereted a rutinokat vagy a rituálékat a párkapcsolatokban?

70. Előfordul, hogy a fizikai érintés túl soknak vagy épp kevésnek tűnik?

71. Jobban szeretitek a mély, csendes együttlétet, mint az állandó tevékenységet? Jó érzés "egyedül lenni valakivel" aki szintén szeret egyedül lenni?

72. Néha szükséged van térre, hogy teljesen egyedül legyél, még akkor is, ha szeretsz valakit?

73. Nehezen tudod eldönteni, hogy mire van szükséged érzelmileg?

74. Hogyan szoktad kimutatni a szeretetedet vagy a vonzalmadat? Nehezen? Vagy épp túlontúl lelkes vagy amit mások nem értenek?

75. Előfordult már, hogy könnyebb volt chatelni, mint beszélgetni?

---

### **Gyerekkor**

76. Gyerekként „félénknek”, „főnökösködőnek” vagy „túlérzékenynek” tartottak?

77. Érzelmileg idősebbnek vagy fiatalabbnak érezted magad a kortársaidnál? Inkább felnőttekkel értetted meg magad jobban?

78. Kifejlesztettél „utánzó” viselkedést, hogy beilleszkedj?

79. A tanárok azért szerettek, mert csendes voltál, vagy azért nem bírtak, mert „nehéz eset” voltál?

80. Voltak arra utaló jelek, hogy elfedted vagy elrejtetted a személyiséged egyes részeit?

---

### **Gondolkodás**

81. Szerinted az agyad másképp működik, mint a legtöbb emberé?

82. Ha választhatnál egy szuperképességet, ami illik a személyiségedhez, mi lenne az? Szerinted van szuperképességed?

83. A mintákhoz vagy az érzésekhez érzed magad jobban kötődőnek?

84. Inkább egy békés megszokott környezetben élnél, vagy egy izgalmas káoszban?

85. Másképp érzed az időt, mint mások (túl lassú, túl gyors, nem lineáris)?

86. A belső világod inkább vizuális, zenei, érzelmi vagy verbális?

87. Előfordult már, hogy különös módon idegennek érezted magad?

88. Gondoltál már arra, hogy „talán egy másik bolygóról érkeztem ide”?

89. Hogy bírod az unalmat?

90. Szoktál metaforákban vagy szinesztézia-típusú asszociációkban gondolkodni? Mindig megy a fejedben valami zene? A kedvenc számaidat ezerszer meghallgatod egymás után?

---

### **Közvetlenebb**

91. Gondoltál már arra, hogy autizmus vagy ADHD gyanújával diagnózisra jelentkezz?

92. Követsz neurodivergens insta, tiktok, facebook tartalmakat?

93. Mit gondolsz a neurodiverzitás gondolatáról?

94. Magadénak érzed az „maszkolás” gondolatát?

95. Kimerültnek érzed magad társasági együttlét után?

96. Az „autista” szó semlegesnek, pozitívnak, furcsának vagy negatívnak érződik számodra?

97. Milyen érzés, amikor valaki azt mondja, hogy „te nem vagy olyan, mint a többi ember”?

98. Introvertáltakkal, empatikusokkal vagy érzékeny emberekkel azonosulsz jobban?

99. Szoktál fejben megírt szkripteket vagy mentális sablonokat használni a beszélgetések irányításához? Gondolkodsz azon, mi legyen a következő téma?

100.  Biztonságosabbnak érzed magad más neurodivergens emberek társaságában?
